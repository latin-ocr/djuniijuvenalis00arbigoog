IUVENALIS Su·- vl. εἳ

Indulgere mihi= clames licet, et mare coelo

confundas, homo sum. Nihil est audacius illis

Deprensis: iram atque animos a crimine sumunt. 285

Unde haec monstra tamen, vel quo de fonte, requiris?

Praestabat castas humilis fortuna Latinas

Quondam3 nec vitiis contingi parva sinebant

Tecta labor, somnique breves, et vellere Tusco

Vexatae duraeque manus, ac proximus Urbi 290

Hannibal, et stantes Collina turre mariti.

Nunc patimur longae pacis mala: saevior arniis

'Luxuria incubuit, victumque ulciscitur orbem.

Nullum crimen abest, facinusque libidinis, ex quo

Paupertas Romana perit: hinc fluxit ad istos 295

Et Sybaris colles, hine et Rhodos, et Miletos,

Atque coronatum et petulans madidumque Taren-
tum.

Prima peregrinos obscoena pecunia mores

Intulit, et turpi fregerunt saecula luxu

Divitiae molles. Quid enim Venus ebria curat? 300

Inguinis et capitis quae sint discrimina, nescit,

Grandia quae mediis jam noctibus ostrea mordet,

Cum perfusa mero spumant unguenta Falerno,

Cum bibitur concha, cum jam vertigine tectum

Ambulat, et geminis exsurgit mensa lucernis. 305

1 nunc, et dubita, qua sorbeat aera sanna

Tullia, quid dicat notae [collactea] Maurae,

Maura Pudicitiae veterem cum praeterit aram.

Noctibus hic ponunt lecticas; micturiunt hic,

Effigiemque Deae longis siphonibus implent, 310

Inque vices equitant, ac lumi teste moventur.

Inde domos abeunte tu calcas, luce reversi,

ConJugis urinam, magnos visurus amicos.

Nota Bonae secreta Deae, cum tibia lumbos

Incitat, et cornu pariter vinoque feruntur 313 -

Attonitae, crinemque rotant, ululantque Priapi
Maenades. Ο quantus tunc illis mentibus ardor
Concubitus! quae vox, saltante libidine! quantus
Ille meri veteris per crura madentia torrens!

ι

