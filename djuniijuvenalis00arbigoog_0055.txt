IUVENALIS Su. VL· 4⁵

Praebebit vati crebrum popphysma roganti.
Divitibus responsa dabunt ryx augur, et Indua 58⁵

conductus ς dabit astrorum mundique peritus,
Atque aliquis senior, qui publica fulgura condit.
Plebeium in Circo positum est, et in aggere, fatum.
Quae nudis longum ostendit cervicibus aurum,
Consulit ante phalas, delphinorumque columnas, 590
An saga vendenti nubat, caupone relicto.

Hae tamen et partus subeunt discrimen, et omnes
Nutricis tolerant, fortunii urgente, labores3
Sed jacet aurato vix ulla puerpera lecto.
Tantum artes huius, tantum medicamina possunt, 595

Quae steriles facit, atque homines in ventre necandos ’

Conducit. Gaude, infelix, atque ipse bibendum
Porrige, quidquid erit: nam si distendere vellet„
Et vexare uterum pueris salientibus, esses
AEthiopis fortasse pater: mox decolor haeres 600
Impleret tabulas, nunquam tibi mane videndus.
Transeo suppositos, et gaudia, votaque saepe
Ad spurcos decepta lacus, atque inde petitos
Pontifices Salios, Scaurorum nomina falso .
corpore laturos. Stat Fortuna improba noctu, 605
Atridens nudis infantibus. Hos fovet omnes,
Involvitque sinu ε domibus tunc porrigit altis,
Secretumque sibi mimum parat: hos amat, his se
Ingerit, utque suos ridens producit alumnos.
Hic magicos affert cantus, hic Thessala vendit 610
Philtra, quibus valeat mentem vexare tna-riti,
Et solea pulsare nates. Quod desipis, inde est ι
Inde animi caligo, et magna oblivio rerum,
Quas modo gessisti. Tamen hoc tolerabile, si non
Et furere incipias, ut avunculus ille Neronis, 615
Cui totam tremuli frontem Caesonia pulli
Infudit. Quae non faciet, quod Principis uxor?
Ardebant cuncta, et fracta compage ruebant,
Non aliter, quam si fecisset Juno maritum
Insanum. Minus ergo nocens erit Agrippinae 620
Boletum siquidem unius praecordia pressit
me senis, tremulumque caput descendere jussit

