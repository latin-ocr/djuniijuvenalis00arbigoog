JUVENALIS Su. XII. 8³

Viribus occultis, et Baeticus adjuvat a’e’r. 42

Ille nec argentum dubitabat mittere, lances

Parthenio factas, urnae cratera capacem,

Et dignum sitiente Pholo, vel conjuge Fusci. - 45

Adde et bascaudas, et mille escaria, multum

caelati, biberat quo callidus emtor Olynthi.

Sed quis nunc alius, qua mundi parte, quis sudet

Argento praeferre caput. rebusque salutem 'z’

[Non propter vitam faciunt patrimonia quidam; 50

Sed, vitio caeci, propter patrimonia vivunt.]

Jactatur rerum utilium pars maxima: sed nec

Damna levant: tunc, adversis urgentibus, illuc

Recidit, ut malum ferro submitteret3 ac se

Explicat tum, discriminis ultima quando‘ 55

Praesidia rimus, navem factura minorem.

1 nunc, et ventis animam committe, dolato

Confisus ligno, digitis a morte remotus

Quattuor, aut septem, si sit latissima taeda! χ

Mox cum reticulis, et pane, et ventre lagenae, 60

Adspice sumendas in tempestate secures.

Sed postquam jacuit planum mare, tempore post-
quam

Prospera vectoris, fatumque valentius Euro,

Et pelag03 postquam Parcae meliora benignfi

Pensa manu ducunt hilares, et staminis albi 65

Lanificae3 modica nec multum fortior aura

Ventus adest3 inopi miserabilis arte cucurrit

Vestibus extentis, et, quod superaverat unum,

Velo prora suo: jam deficientibus Austris,

Spes vitae cum sole redit: tum gratus Iulo, 70

Atque novercali sedes praelata Lavino,

Conspicitur sublimis apex, cui candida nomen

Scrofa dedit, laetis Phrygibus mirabile sumen,

Et nunquam visis triginta clara mamillis.

Tandem intrat positas inclusa per aequora moles, ’75

Tyrrhenamque Pharon, porrectaque brachia rursum,

Quae pelago occurrunt medio, longeque relinquunt

Italiam: non sic igitur mirabere portus,

